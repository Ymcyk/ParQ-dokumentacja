\section*{Wstęp}
\addcontentsline{toc}{section}{Wstęp}

Rozwijający się rynek elektroniczny doprowadził do powstania alternatywnych form biznesu. E-commerce (pol.~handel elektroniczny) \cite{biblia_ebiznesu} jest rozumiany jako całokształt prowadzenia działalności gospodarczej za pośrednictwem różnych kanałów elektronicznych, głównie internetu \cite{pieniadz_elektroniczny-analiza}. W ostatnich latach stał się jedną z ważniejszych gałęzi gospodarki. Według prognoz jego wkład w PKB będzie się systematycznie zwiększać, uzupełniając lub zastępując tradycyjne metody sprzedaży. W Polsce wartość handlu elektronicznego w 2016~r. miała wynieść 35,8~mld.~zł. i jest to wzrost o 15\%, względem roku poprzedniego \cite{barometr_radio}. Powodami zwiększającego się znaczenia w gospodarce są zarówno nowi kupujący, jak i rosnąca liczba sklepów internetowych. Z drugiej strony dość niskie zaufanie oraz przyzwyczajenia konsumentów hamują rozpowszechnianie nowoczesnych metod handlu. Przykład pozostałych krajów Europy Zachodniej pokazuje, że gotówka będzie jednak coraz szybciej tracić na popularności \cite{pieniadz_elektroniczny-analiza}.

Poziom nasycenia urządzeniami mobilnymi w krajach wysoko rozwiniętych często przekracza już 100\% \cite{biblia_ebiznesu}. Nierzadko jedna osoba używa różnych urządzeń w domu, pracy, czy podróży. Szeroki zakres oferowanych usług przekłada się równocześnie na zwiększanie wykorzystania internetu, gdzie większość ruchu jest generowana przez smartfony \cite{ruch_mobilny-internet}. To wpływa na zmiany społeczne oraz gospodarcze, w tym także e-biznes. Wraz z rozwojem technologicznym wykształcił się nowy rodzaj płatności, tzw. m-płatności \cite{biblia_ebiznesu}, gdzie urządzenia mobilne pełnią rolę instrumentów płatniczych. Najczęściej wykorzystywane są do niewielkich transakcji finansowych - tzw.~mikropłatnościach, do czego są najlepiej dostosowane, oferując możliwość szybkiej i wygodnej zapłaty. Często można się na nie natknąć w grach sieciowych, ale także innych aplikacjach mobilnych. Lepszy kontakt z klientem to nie jest jedyna zaleta smartfonów. Wyposażone w aparat fotograficzny oraz coraz częściej w moduł NFC, pozwalają na ``przenikanie'' świata wirtualnego z rzeczywistym.

Postęp w dziedzinie płatności elektronicznych spowodował, że coraz częściej pojawiają się innowacyjne rozwiązania informatyczne w przestrzeni publicznej. W Szczecinie płatność elektroniczną portmonetką jest jedną z form zapłaty za przejazd komunikacją miejską. Także w innych obszarach gotówka jest powoli wypierana. Wybór tematu pracy był motywowany chęcią zapoznania się z płatnościami internetowymi oraz ich implementacją w systemach informatycznych.

Celem tej pracy jest stworzenie systemu dla strefy płatnego parkowania, który  umożliwia kupno oraz kontrolę biletu postojowego, z wykorzystaniem urządzeń mobilnych oraz kodów QR.

Z systemu użytkownik korzysta tylko za pośrednictwem aplikacji na urządzeniu mobilnym. Do kupienia biletu postojowego wymagane jest wcześniejsze zasilenie konta odpowiednimi środkami, oraz podanie numeru rejestracyjnego swojego samochodu. Każdy pojazd zarejestrowany w systemie posiada swój unikalny numer identyfikacyjny, znajdujący się na plakietce z kodem QR. To właśnie po zeskanowaniu tego kodu, kontroler otrzyma informacje czy dany pojazd ma wykupione miejsce postojowe.

W pierwszym rozdziale został poruszony temat płatności elektronicznych. Celem tej części jest wprowadzenie do omawianego zjawiska oraz zaprezentowanie jego skali. Pokrótce przedstawiono historię oraz etapy rozwoju. Poddano analizie przyczyny coraz większej popularności e-płatności, a także ich wpływ na gospodarkę, czy modyfikację obecnych modeli biznesowych. Duży nacisk został położony na zaprezentowanie różnych form płatności internetowych, razem z przedstawieniem wad oraz zalet. Na końcu opisane zostały bramki płatności online.

Drugi rozdział.

\textbf{TODO: opis pozostałych rozdziałów pracy.}

