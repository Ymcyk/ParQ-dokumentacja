\setcounter{listing}{0}

\section{Projekt systemu}
W tym rozdziale zawarta została dokumentacja techniczna systemu strefy parkowania. Na samym początku przedstawiony jest schemat, opisujący sposób jego działania. W dalszej części opisana została specyfikacja wymagań z definicją systemu oraz wymaganiami funkcjonalnymi i niefunkcjonalnymi. Pozostała część rozdziału została poświęcona diagramom UML i opisowi API, wykorzystywanego do komunikacji serwera z aplikacją mobilną. 

\subsection{Schemat działania systemu ParQ}

Stworzony w ramach tej pracy system płatności dostosowany jest do potrzeb Strefy Płatnego Parkowania w Szczecinie. Umożliwia on utworzenie taryfikatora wraz z opłatami, które zmieniają się wraz z czasem postoju. System ParQ umożliwia dokonanie zakupu biletu postojowego oraz jego późniejszą kontrolę. Obie te czynności wykonywane są w oparciu o generowany dla każdego pojazdu unikalny kod UUID, który znajduje się na plakietkach w postaci kodu QR. Po jego zeskanowaniu, kontroler uzyska informacje o danym pojeździe.

Cała funkcjonalność systemu dostępna jest dla jego użytkowników za pośrednictwem aplikacji na urządzeniach mobilnych. Wykonane one zostały w formie tzw.~``cienkiego klienta'' (ang. thin client), co oznacza, że nie są przeprowadzane na nich żadne skomplikowane operacje. Komunikują się z serwerem wysyłając do niego żądania, a użytkownikowi prezentowana jest odebrana odpowiedź. Do skorzystania z systemu niezbędne jest posiadanie wcześniej założonego konta.

\begin{figure}[h]
	\begin{center}
		\includegraphics[width=0.7\linewidth]{04/schemat}
	\end{center}
	\caption{Schemat działania systemu.}
\end{figure}

Z każdym kontem kierowcy w systemie powiązana jest jego wirtualna portmonetka. Są to elektroniczne pieniądze (w postaci krotki z ilością pieniędzy w bazie danych), jakimi dokonywać będzie on opłat za bilety postojowe. Po zarejestrowaniu użytkownik musi doładować swoje konto. Wykonuje to także za pośrednictwem aplikacji mobilnej, z wykorzystaniem bramki płatności, a wielkość doładowania zależy od kwoty, jaka została wpłacona. Po tej operacji, a także zarejestrowaniu swojego pojazdu w systemie, możliwy staje się zakup biletu postojowego.

Transakcja związana z dodaniem środków na konto w systemie odbywa się z wykorzystaniem usług PayPala, który udostępnia na Androida specjalną bibliotekę. To ona odpowiedzialna jest za komunikację z serwerami tego usługodawcy płatności. Kierowcy, po podaniu kwoty jaką chce zasilić konto, prezentowany jest ekran (także udostępniany w ramach tej biblioteki), gdzie dokonywany jest wybór metody płatności i autoryzacja. Po tych krokach (a także transakcji przeprowadzonej z sukcesem) zwrócony będzie unikalny identyfikator płatności, który zostaje wysłany przez aplikację do serwera systemu ParQ. On, komunikując się z PayPalem, uzyskuje informacje o kwocie, jak została wpłacona. Po otrzymaniu odpowiedzi konto kierowcy zostaje zasilone. Co istotne, identyfikator transakcji zapisywany jest w bazie danych, dzięki czemu ta sama wpłata nie zostanie naliczona więcej niż jeden raz.

Osoba przeprowadzająca kontrolę potrzebuje do swojej pracy urządzenia mobilnego ze sprawnym aparatem. Sprawdzenie ważności biletu odbywa się poprzez zeskanowanie plakietki z kodem identyfikacyjnym pojazdu. Odpowiedź zwrócona przez serwer zawiera informacje o danym pojeździe, a także o braku lub posiadaniu przypisanego biletu postojowego. 

\subsubsection*{Moduły}

Aplikacja internetowa został podzielona na pięć modułów:

\begin{itemize}
	\item badges -- klasy pojazdu i kodu identyfikacyjnego. W tym miejscu generowany jest także kod QR. 
	\item charges -- tworzenie taryfikatora oraz grafiku. Tutaj zostaje naliczona opłata.
	\item parkings -- klasa parkingu oraz biletu.
	\item paypal -- komunikacja z PayPal'em. W tym miejscu zostaje zapisany numer identyfikacyjny transakcji.
	\item users -- klasy kierowcy oraz kontrolera.
\end{itemize}

Aplikacje mobilne zawierają klasy aktywności, które są powiązane z klasami obsługującymi komunikację z serwerem.

\subsection{Specyfikacja wymagań}

\subsubsection*{Definicja systemu}

System przeznaczony jest dla miejskich stref płatnego parkowania, które chcą wykorzystać w swojej pracy urządzenia mobilne. Klienci zyskują możliwość bardziej elastycznego dokonywania opłat. Kontrolerzy, dzięki zastosowaniu kodów graficznych QR, mogą znacznie szybciej przeprowadzać kontrolę postoju pojazdu. Wystarczy zeskanowanie aparatem urządzenia mobilnego plakietki z kodem identyfikacyjnym. 

\subsubsection*{Technologie}

Aplikacja internetowa została napisana w języku Python 3, z wykorzystaniem frameworka Django 1.10. Część mobilna wykonana jest w systemie Android i języku Java. Płatności odbywają się za pośrednictwem systemu PayPal. Do realizacji zadań konieczne było wykorzystanie zewnętrznych bibliotek oraz rozszerzeń.

\subsubsection*{Wymagania funkcjonalne}

Wymagania funkcjonalne stanowią zbiór wszystkich funkcjonalności, udostępnianych przez system. Dotyczą one zarówno aplikacji mobilnej, jak i serwerowej. Wszelka interakcja kierowcy oraz kontrolera z systemem, odbywa się jedynie za pośrednictwem aplikacji mobilnej.

\begin{enumerate}
	\item Zarządzanie kontem użytkownika
		\begin{itemize}
			\item System posiada dwie role użytkowników, którzy mogą się zalogować w aplikacji mobilnej: kierowcę oraz kontrolera.
			\item Użytkownicy do korzystania z systemu potrzebują telefonu z zainstalowaną aplikacją ParQ.
			\item Kierowca może się zarejestrować w systemie.
			\item Kierowca może zalogować się do systemu.
			\item Podczas zakładania konta kierowcy, wymagane są: nazwa użytkownika, e-mail oraz hasło.
			\item Nazwa użytkownika jest unikalna w całym systemie, niezależnie od jego roli.
			\item Kierowca może przeglądać informacje podane podczas rejestracji.
			\item Konto kontrolera tworzone jest przez administratora.
		\end{itemize}
\newpage
	\item Zarządzanie pojazdami
		\begin{itemize}
			\item Kierowca może zarejestrować swoje pojazdy w systemie.
			\item Kierowca podczas rejestracji pojazdu musi podać nazwę, kraj i numer rejestracji.
			\item Kierowca może usunąć pojazd przypisany do swojego konta.
			\item Kierowca może przeglądać wszystkie dodane przez siebie pojazdy.
			\item Kierowca po zarejestrowaniu pojazdu otrzymuje na maila wiadomość z kodem QR, używanego do identyfikacji pojazdu.
			\item Pojazd może być dodawany jedynie przez użytkownika, który ma przypisaną rolę kierowcy.
		\end{itemize}
	\item Zakup biletu postojowego
		\begin{itemize}
			\item Kierowca kupując bilet określa czas postoju oraz parking w jakim chce dany bilet kupić.
			\item Kierowca może zakupić bilet, jeżeli posiada środki w wirtualnej portmonetce oraz przynajmniej jeden zarejestrowany pojazd w systemie.
			\item Bilet obowiązuje od chwili zakupu przez podaną ilość minut.
			\item Nie ma możliwości zakupu biletu na datę inną, niż moment zakupu.
			\item Kierowca może kupić bilet jedynie dla pojazdu przypisanego do jego konta.
			\item Kierowca nie może zakupić biletu, jeżeli nie posiada wystarczającej ilości środków.
			\item Bilet może obowiązywać tylko na jeden taryfikator.
			\item Bilet nie może zostać kupiony, jeżeli nie obowiązuje żaden taryfikator.
			\item Zakupu biletu postojowego może dokonać jedynie użytkownik, który ma przypisaną rolę kierowcy.
		\end{itemize}
	\item Płatności
		\begin{itemize}
			\item W systemie jedynie kierowca posiada wirtualną portmonetkę.
			\item Kierowca ma wgląd w stan konta wirtualnej portmonetki.
			\item Aplikacja dla kierowcy jest zintegrowana z bramką płatności.
			\item Kierowca może dokonać płatności w aplikacji mobilnej, celem doładowania konta.
		\end{itemize}
	\item Kontrola biletu postojowego
		\begin{itemize}
			\item Kontrolę biletu może przeprowadzać jedynie zalogowany użytkownik, który ma przypisaną rolę kontrolera.
			\item Kontrola odbywa się poprzez zeskanowanie kodu QR z identyfikatorem pojazdu.
			\item Kontroler po zeskanowaniu otrzymuje informacje o numerze rejestracyjnym pojazdu, celem sprawdzenia, czy dany identyfikator jest przypisany do kontrolowanego pojazdu.
			\item Kontroler otrzymuje informację o ważności postoju -- czy bilet został zakupiony i czy jest ważny oraz na jaki parking został zakupiony.
			\item W przypadku gdy kontrolowany pojazd nie posiada zakupionego biletu, aplikacja informuje kontrolera o tym fakcie.
		\end{itemize}
	\item Zarządzanie parkingami
		\begin{itemize}
			\item System pozwala na dodawanie i usuwanie parkingów.
			\item System pozwala na przeglądanie dodanych pojazdów.
			\item System pozwala na tworzenie i usuwanie taryfikatorów opłat.
			\item System pozwala na przeglądanie istniejących taryfikatorów.
			\item System pozwala na określenie czasu, w jakim dany taryfikator będzie obowiązywał.
			\item System pozwala na przypisanie taryfikatora do parkingu.
		\end{itemize}
\end{enumerate}

\subsubsection*{Wymagania niefunkcjonalne}

\begin{itemize}
	\item Odpowiedź z serwera powinna być wysłana w czasie nie dłuższym niż 5 sekund.
	\item Aplikacja mobilna powinna działać na systemie Android, wersja 4.1 (API 16) i wyższych.
	\item Aplikacja mobilna powinna posiadać prosty interfejs graficzny.
	\item Zakup biletu w aplikacji mobilnej powinien trwać nie dłużej niż 5 sekund.
	\item Uzupełnienie konta w systemie możliwe jest z wykorzystaniem kart płatniczych.
	\item System powinien być w stanie obsłużyć przynajmniej 400 tys. użytkowników.
	\item Opłata za bilet naliczana jest za każdą minutę postoju.
	\item Opłata za bilet różni się w zależności od strefy w jakiej bilet został kupiony.
	\item Bilet nie może zostać kupiony na kwotę większą, niż aktualny stan portmonetki użytkownika. 
\end{itemize}

\newpage
\subsection{Diagramy UML}

\begin{figure}[h]
	\begin{center}
		\includegraphics[width=1.0\linewidth]{04/use_case-kierowca_platnosc_bilety}
	\end{center}
	\caption{Przypadki użycia dla kierowcy.}
\end{figure}

\begin{figure}[p]
	\begin{center}
		\includegraphics[width=1.03\linewidth]{04/use_case_rest}
	\end{center}
	\caption{Przypadki użycia dla kontrolera, pracownika i administratora.}
\end{figure}

\begin{figure}[p]
	\begin{center}
		\includegraphics[width=0.99\linewidth]{04/packages}
	\end{center}
	\caption{Diagram pakietów.}
\end{figure}

\begin{figure}[p]
	\begin{center}
		\includegraphics[width=1.0\linewidth]{04/ParQ_class_users}
	\end{center}
	\caption{Diagram klas dla pakietów paypal, users, badges oraz powiązanych.}
\end{figure}

\begin{figure}[p]
	\begin{center}
		\includegraphics[width=0.99\linewidth]{04/ParQ_class_charges_parkings}
	\end{center}
	\caption{Diagram klas dla pakietów parkings, charges oraz powiązanych.}
\end{figure}

\begin{figure}[p]
	\begin{center}
		\includegraphics[width=0.99\linewidth]{04/user_app_class_diagram}
	\end{center}
	\caption{Diagram klas rejestracji, dodawania pojazdu i zakupu biletu aplikacji mobilnej.}
\end{figure}

\begin{figure}[p]
	\begin{center}
		\includegraphics[width=0.88\linewidth]{04/activity_charge}
	\end{center}
	\caption{Diagram aktywności doładowywania portmonetki.}
\end{figure}

\begin{figure}[p]
	\begin{center}
		\includegraphics[width=0.88\linewidth]{04/activity_ticket_controlling}
	\end{center}
	\caption{Diagram aktywności kontrolowania biletu.}
\end{figure}

\begin{figure}[p]
	\begin{center}
		\includegraphics[width=0.75\linewidth]{04/zaplata_za_ticket_sequence}
	\end{center}
	\caption{Diagram sekwencji zakupu biletu postojowego.}
\end{figure}

\begin{figure}[p]
	\begin{center}
		\includegraphics[width=0.9\linewidth]{04/vehicle_adding_sequence}
	\end{center}
	\caption{Diagram sekwencji dodawania nowego pojazdu.}
\end{figure}

\begin{figure}[p]
	\begin{center}
		\includegraphics[width=0.9\linewidth]{04/parking_create}
	\end{center}
	\caption{Diagram sekwencji dodawania nowego parkingu oraz opłat.}
\end{figure}

\newpage

\subsection{Opis REST API}

Autoryzacja użytkowników w systemie opera się na tokenie generowanym podczas zakładania konta. Jest on niezbędny do komunikacji serwera z aplikacją mobilną, która uzyskuje go podczas logowania. Dołączany jest on później do nagłówka każdego żądania (oprócz rejestracji oraz logowania).

\captionof{listing}{Dane umieszczane w nagłówkach żądań.}
\label{naglowek_zadania}
\vspace{-0.3cm}
\begin{table}[h]
	\begin{center}
		\begin{tabular}{ rl }
			Content-Type:&application/json/\\
			Authorization:&Token 84f41d74832b9a7c95e8120ca856f1f29cdaa7cf\\
		\end{tabular}
	\end{center}
\end{table}

Poniżej znajdują się żądania wysyłane przez aplikację mobilną oraz odpowiedzi, jakie otrzyma w przypadku poprawnych zapytań.

\vspace{0.5cm}

\begin{enumerate}
	\item Logowanie do systemu
	\renewcommand{\labelitemi}{\textperiodcentered}
	\begin{itemize}
		\item Adres: /api/login/
		\item Metoda: POST
		\item Dane żądania:
		\inputminted[fontsize=\footnotesize]{json}{src/api/login.json}
		\item Odpowiedź:
		\inputminted[fontsize=\footnotesize]{json}{src/api/login-response.json}
	\end{itemize}
	\item Zakładanie konta
	\renewcommand{\labelitemi}{\textperiodcentered}
	\begin{itemize}
		\item Adres: /api/register/
		\item Metoda: POST
		\item Dane żądania:
		\inputminted[fontsize=\footnotesize]{json}{src/api/register.json}
		\item Odpowiedź:
		\inputminted[fontsize=\footnotesize]{json}{src/api/register-response.json}
	\end{itemize}
	\item Lista pojazdów
	\renewcommand{\labelitemi}{\textperiodcentered}
	\begin{itemize}
		\item Adres: /api/vehicles/
		\item Metoda: GET
		\item Odpowiedź:
		\inputminted[fontsize=\footnotesize]{json}{src/api/vehicles-response.json}
	\end{itemize}
	\item Dodawanie pojazdu
	\renewcommand{\labelitemi}{\textperiodcentered}
	\begin{itemize}
		\item Adres: /api/vehicles/{{id}}
		\item Metoda: POST
		\item Dane żądania:
		\inputminted[fontsize=\footnotesize]{json}{src/api/vehicles_post.json}
		\item Odpowiedź:
		\inputminted[fontsize=\footnotesize]{json}{src/api/vehicle-created.json}
	\end{itemize}
	\item Usuwanie pojazdu
	\renewcommand{\labelitemi}{\textperiodcentered}
	\begin{itemize}
		\item Adres: /api/vehicles/{{id}}
		\item Metoda: DELETE
	\end{itemize}
	\item Lista parkingów z godzinami otwarcia
	\renewcommand{\labelitemi}{\textperiodcentered}
	\begin{itemize}
		\item Adres: /api/parkings/
		\item Metoda: GET
		\item Odpowiedź:
		\inputminted[fontsize=\footnotesize]{json}{src/api/parkings-response.json}
	\end{itemize}
	\item Zakup biletu
	\renewcommand{\labelitemi}{\textperiodcentered}
	\begin{itemize}
		\item Adres: /api/tickets/
		\item Metoda: POST
		\item Dane żądania:
		\inputminted[fontsize=\footnotesize]{json}{src/api/ticket-post.json}
		\item Odpowiedź:
		\inputminted[fontsize=\footnotesize]{json}{src/api/ticket-response.json}
	\end{itemize}
	\item Profil zalogowanego użytkownika
	\renewcommand{\labelitemi}{\textperiodcentered}
	\begin{itemize}
		\item Adres: /api/parkings/
		\item Metoda: GET
		\item Odpowiedź:
		\inputminted[fontsize=\footnotesize]{json}{src/api/current-response.json}
	\end{itemize}
	\item Potwierdzenie transakcji
	\renewcommand{\labelitemi}{\textperiodcentered}
	\begin{itemize}
		\item Adres: /api/payments/
		\item Metoda: POST
		\item Dane żądania:
		\inputminted[fontsize=\footnotesize]{json}{src/api/payments-post.json}
	\end{itemize}
\end{enumerate}
