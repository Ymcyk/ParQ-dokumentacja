\section{Płatności elektroniczne i strefa płatnego parkowania}

Poniższy rozdział w większości został poświęcony płatnościom elektronicznym. W pierwszej części przedstawiona została historia oraz poszczególne etapy ich rozwoju. Dalej dokonano analizy różnych metod płatności, ze względu na takie kryteria jak wielkość pojedynczej transakcji. Na końcu opisano zasady funkcjonowania szczecińskiej Strefy Płatnego Parkowania, razem z akceptowanymi w niej formami płatności.

\subsection{Wprowadzenie}

Mimo, że e-commerce odnosi się ogólnie do stosowania urządzeń elektronicznych w zakupie oraz sprzedaży, to utożsamiany jest głównie z internetem. Będąc medium łączącym niejako wszystkie poprzednio używane (faks, telefon, telewizja), sieć pełni dominującą rolę w e-handlu. Tradycyjne formy przeprowadzania transakcji nie pasują do specyfiki biznesu internetowego. Opłata za pobraniem związana jest z wyższą prowizją, a przelewy wiążą się z długim czasem oczekiwania za zrealizowanie operacji finansowej. Nie są to efektywne metody płatności w internecie, gdzie niebagatelne znaczenie ma szybkość. Alternatywą, a także odpowiedzą na oczekiwania e-biznesu, są należące do bezgotówkowych form transakcji -- płatności elektroniczne. Są to wszelkiego rodzaju opłaty, zawierane za pośrednictwem internetu. Nazywane także e-płatnościami 
\cite{elektroniczne_metody_platnosci}, przeprowadzane są różnymi kanałami 
elektronicznymi, do których należą karty płatnicze, czy przelewy bankowe. 
Bardzo popularne są ostatnio także usługi oferowane przez dostawców płatności 
elektronicznych, takich jak PayPal.

Wspólny rozwój e-handlu z internetem umożliwił powstanie nowych metod 
zawierania transakcji, które są dobrze przystosowane do wymagań 
stawianych w rozwiązaniach z dziedziny e-commerce. Oprócz szybkości, oferują 
one także bezpieczeństwo oraz wygodę w zawieraniu transakcji. Dzięki coraz 
większej konkurencji pomiędzy dostawcami usług płatniczych - także 
korzystniejsze prowizje. Ich zastosowanie rośnie, wraz z rosnącą liczbą usług 
oferowanych w internecie. Szczególnie zaznaczyły swoja obecność w aplikacjach 
mobilnych.

\subsection{Ewolucja systemów płatniczych}

Płatności elektroniczne mają swój początek w e-bankowości. Wprowadzanie przez 
banki nowe udogodnienia technologiczne, 
spowodowały radykalną zmianę w sposobie przeprowadzania operacji finansowych. 
Przykładem tego mogą być karty płatnicze, zaprezentowane po raz pierwszy w 
latach pięćdziesiątych. Innym znaczącym osiągnięciem są pieniądze 
elektroniczne, także będące formą bezgotówkowych transakcji. 

\subsubsection*{Bankowość elektroniczna}

Bankowość elektroniczna kryje się pod wieloma nazwami: Internet banking, 
e-banking, on-line banking. Według J. Masiota jest to ``każda usługa bankowa, 
która umożliwia klientowi wzajemny kontakt z instytucją bankową z oddalonego 
miejsca poprzez: telefon, terminal, komputer osobisty, odbiornik telewizyjny z 
dekoderem'' \cite{pieniadz_elektroniczny-analiza}. Dodatkowo użytkownikowi 
oferowany jest podobny zakres usług jak w placówce fizycznej. Ogólnie dotyczy 
ona zdalnej obsługi konta bankowego. Pierwsze zastosowanie e-bankingu nastąpiło 
w USA, gdzie Diners Club wprowadził kartę płatniczą 
\cite{pieniadz_elektroniczny-analiza}. Nikt wtedy nie mógł zdawać sobie sprawy, 
jaką wielką popularność zyska ten instrument płatniczy. Następnie w 1970 r. 
powstał system kart debetowych, a w latach osiemdziesiątych pojawiły się  karty 
zawierające mikrochip. W Polsce pierwsze bankomaty powstały w 1990~r. za sprawą 
banku Pekao~S.A.

Home banking był jedną z form bankowości elektronicznej, który powstał z myślą 
o klientach indywidualnych i małych przedsiębiorcach. Po zainstalowaniu 
specjalnego oprogramowania, bądź kupienia odpowiedniej przystawki, klient mógł 
wykonywać operacje na swoim koncie. Ta i podobne odmiany e-bankingu nie zdążyły 
na dobre zaznaczyć swojej obecności. Wprowadzenie internetu do powszechnego 
użytku przemodelowało dotychczas stosowane rozwiązania.

\subsubsection*{Bankowość internetowa}

Początki sieci globalnej sięgają lat sześćdziesiątych XX stulecia, kiedy to na 
zlecenie Departamentu Obrony USA opracowany został ARPA-Net 
\cite{pieniadz_elektroniczny-analiza}. Od tego momentu Internet ewoluował, 
modyfikując stopniowo naszą rzeczywistość. Duże ułatwienia w komunikowaniu się 
wpłynęły na przemiany społeczne, ale także na dziedziny związane z przetwarzaniem informacji 
\cite{pieniadz_elektroniczny-analiza}, czyli m.in. na sektor bankowy. Jego 
podatność na innowacje technologiczne pozwoliła na zupełnie nowy sposób dostępu 
do usług bankowych.

W bankowości internetowej oraz wirtualnej komunikacja odbywa się za 
pośrednictwem przeglądarki internetowej. Klient ma dostęp do większości usług, które są 
oferowane przez bank w placówce. Użytkownik może kontrolować stan konta, 
zaciągać kredyty lub wykonywać przelewy. Taka usługa jest 
niezależna od miejsca, dostępna 24 godziny na dobę i posiada wszystkie zalety, jakie 
niesie ze sobą korzystanie z internetu. La Jolla Bank FSB w 1994~r. był 
pierwszym bankiem, który umożliwił wykonywanie podstawowych operacji za 
pośrednictwem sieci. Ciekawą i dość popularną także w Polsce odmianą 
bankowości, jest bankowość wirtualna. Polega ona na obsłudze klienta tylko 
internetowo, a banki takie często nie posiadają nawet swoich placówek. 
Przykładem takich banków jest chociażby mBank. 
%DEL
Sieć, by móc się rozprzestrzeniać, musiała przez lata wykształcić takie 
właściwości, jak: bezpieczeństwo, uniwersalność, interaktywność. Chcąc dokonać 
płatności, czy sprawdzić konto w banku chcemy mieć pewność, że nasze dane są 
bezpieczne. Istotny jest także sposób dostępu, coraz mniej zależny od używanego 
systemu operacyjnego. Na przestrzeni lat najważniejszy okazał się jednak stały 
rozwój. 
%DEL
\subsubsection*{Pierwsza generacja płatności internetowych}

Podczas rozpoczętej w latach dziewięćdziesiątych pierwszej generacja płatności próbowano
wprowadzić alternatywną gotówkę, np.: e-monety, czy tokeny 
\cite{elektroniczne_metody_platnosci}. E-gotówka miała zachować wszystkie cechy 
tradycyjnego pieniądza, oferując m.in. brak opłat transakcyjnych, czy 
anonimowość. Pierwszym systemem był wydany w 1994 r. e-cash, założony przez 
amerykańską firmę DigiCash. Podobnie jak w większości wprowadzanych w tamtym 
czasie rozwiązań, tak samo e-cash oznaczał elektroniczną walutę indywidualnym 
numerem seryjnym. Takie podejście miało chronić pieniądze przed fałszerstwem, a 
dostarczało tylko dodatkowych trudności podczas użytkowania. Cechą wspólną pierwszej generacji jest 
dość problematyczna obsługa oraz wymaganie dodatkowego oprogramowania, bądź 
nawet specjalistycznych urządzeń. Sama firma DigiCash zakończyła swoją działalność w 1998 r.

\subsubsection*{Druga generacja płatności internetowych}

Trwająca do dziś i charakteryzująca się znacznie większą prostotą druga 
generacja, została zapoczątkowana na przełomie XX i XXI wieku. Jej powstanie i 
odmienność od wcześniej stosowanych rozwiązań, wynika z możliwości i ułatwień 
jakie niesie ze sobą internet. Szczególnie postęp w
obszarze zabezpieczeń, wiążący się z powstaniem szyfrowanych protokołów 
przesyłania danych (np.: HTTPS), jest znaczący dla systemów płatności. Nie są 
już potrzebne specjalne czytniki, wszystko może odbywać się przez przeglądarkę 
internetową. Sprawia to, że korzystanie z takiej formy płatności jest znaczenie 
wygodniejsze i szybsze, a także prostsze. Zmniejszyła się ilość kroków
jakie trzeba wykonać, aby dokonać zakupu.

\subsection{Analiza metod płatności}

Duża różnorodność wśród metod płatności pozwala na dostosowanie ich do modelu biznesowego. Ważnym kryterium przy wyborze 
płatności jest wielkość pojedynczej transakcji w systemie. Wiąże się ona 
bezpośrednio z poziomem zabezpieczeń jaki należy zapewnić. Na decyzję powinny 
także wpływać indywidualne preferencje użytkowników, gdyż szczególnie istotny jest 
poziom zaufania, z jakim spotyka się dane rozwiązanie. Duża część użytkowników 
internetu przyzwyczajona jest do tradycyjnych płatności, zwłaszcza do gotówki 
i takiej formy zapłaty będą oczekiwać. Jest to ważny wybór, wpływający na 
odczucia płynące z korzystania z serwisu.

\subsubsection*{Wysokość transakcji}

Przedstawiony poniżej podział dokonany został ze względu na wielkość 
pojedynczej transakcji. Obok każdej z kategorii zostały podane wartości, z 
którymi można się w ich przypadku najczęściej spotkać. Niema w biznesie jednej, 
ścisłej definicji wymienionych tutaj typów płatności. Wartości mogą się też 
różnić, w zależności od dostawcy usług płatniczych. To rozróżnienie sugeruje 
przede wszystkim poziom zabezpieczeń, jaki należy zapewnić podczas 
przeprowadzania transakcji. Można wyróżnić:

\begin{itemize}
	\item Milipłatności - płatność do kilkudziesięciu groszy,
	\item Mikropłatności - 1~zł do 80~zł,
	\item Minipłatności - 80~zł do 800~zł,
	\item Makropłatności - wszystko powyżej 800~zł. 
\end{itemize}

Milipłatności z mikropłatnościami dotyczą niewielkich, bardzo często 
kilkugroszowych operacji finansowych. Ich definicja różni się co do górnej 
granicy transakcji - najczęściej wynosi ok. 80 zł 
\cite{rodzaje_platnosci}\cite{elektroniczne_metody_platnosci}. Oprócz kwoty, 
dodatkowym wyróżnikiem jest krótki czas oraz łatwość w przeprowadzaniu 
płatności. Użytkownik spodziewa się, że taki proces nie będzie wymagał podjęcia 
przez niego wielu kroków - bardzo często opłaty w sklepach internetowych mogą 
być zrealizowane bez konieczności opuszczania strony sprzedającego. Ze względu 
na małe kwoty, zabezpieczenia nie muszą być bardzo restrykcyjne, co pozwala na 
wprowadzenie wymienionych udogodnień. Większość transakcji zawieranych w 
internecie zamyka się w granicach mikropłatności. To właśnie ich dalszy rozwój, 
poprzez powstawanie nowych kanałów realizacji opłat, jest najistotniejszy 
zarówno dla sprzedawców jak i kupujących.

Podejście do zabezpieczeń w przypadku minipłatności musi być zdecydowanie 
bardziej rygorystyczne, a dla makropłatności stanowi to już priorytet. Tego 
typu transakcje związane są z większą liczbą kroków, jaką konsument musi 
wykonać, aby mogły być zrealizowane. Najczęściej będą się odbywały za 
pośrednictwem strony banku lub dostawcy usług płatności. Powoduje to, że zakupy 
są znacznie wolniejsze, jednak w tym przypadku nie jest to wadą. Dzięki  temu 
ryzyko niechcianych zakupów lub dokonania transakcji przez osobę trzecią jest 
mniejsze. Ten rodzaj płatności może dotyczyć np.: zakupu sprzętu RTV lub AGD.

\subsubsection*{Moment pobrania}

W przeciwieństwie do tradycyjnych metod płatności, te elektroniczne są zdecydowanie bardziej elastyczne. Jednym z czynników który na to wpływa jest  moment pobrania. 
Dokonanie zakupu towaru bądź usługi nie zawsze musi się wiązać z 
natychmiastowym pobraniem pieniędzy z konta. W zależności od rodzaju płatności 
elektronicznej, przelanie pieniędzy odbywa się na różnych etapach. Niektóre 
serwisy mogą na przykład wymagać zakupu wirtualnej waluty, obowiązującej tylko 
w ich ramach. Taka sytuacja często spotykana jest na przykład w grach sieciowych. 

Poniżej przedstawione zostały różne momenty pobrania, z jakimi można się 
spotkać w płatnościach elektronicznych. Wybór konkretnej kategorii będzie 
wiązał się z szybkością transakcji oraz poziomem zabezpieczeń, niezbędnym 
podczas ich realizacji. Wyróżnia się trzy typy, a są to:

\begin{itemize}
	\item System przedpłat (ang. pay before) - użytkownik najpierw musi zasilić 
	swoje wirtualne konto, aby później mieć możliwość dokonywania zakupów.
	\item System natychmiastowych płatności (ang. pay now) - występuje w 
	przypadku kart debetowych. Obciążenie rachunku następuje w momencie 
	dokonania płatności. Nie ma możliwości uzyskania kredytu.
	\item System z odroczoną płatnością (ang. pay later) - do tego typu 
	płatności należą karty kredytowe i obciążeniowe. Rachunek posiadacza takich 
	instrumentów płatniczych zostanie obciążony dopiero w momencie spłaty 
	zaciągniętego kredytu.
\end{itemize}

Dużą popularność zyskują rozwiązania typu pay-before. Funkcjonują one pod 
postacią wirtualnych portmonetek, w których użytkownicy trzymają elektroniczne 
pieniądze. Najpierw muszą zostać zasilone przez właściciela odpowiednią kwotą, 
aby później mogły być wykorzystywane do różnych transakcji finansowych. 
Są opcją szczególnie korzystną w przypadku częstych opłat, ponieważ nie wiążą się z nimi żadne prowizje pobierane od dokonanej transakcji. Także są 
względnie bezpieczniejsze - użytkownik nie łączy się za każdym razem z bankiem, 
a w przypadku oszustwa - straci jedynie środki wpłacone na konto.

\subsubsection*{Metody płatności w internecie}

Zakupy w internecie nie muszą dotyczyć tylko usług cyfrowych, niedostępnych w  
sklepach stacjonarnych. Często stanowią konkurencję dla tradycyjnych form 
sprzedaży, posiadając nad nimi wiele zalet (chociażby możliwość zwrotu towaru 
do 14 dni od zakupu \cite{wszystko_o_platnosciach}). Zapłatę w sklepach 
internetowych bardzo często można dokonać na wiele różnych sposobów, 
dostosowanych do prywatnych preferencji kupującego. Znajdują się wśród nich 
także metody nie należące do płatności elektronicznych, jak przelewy tradycyjne.

Wybór odpowiednich metod realizacji transakcji udostępnianych dla klientów w 
serwisie, powinien być poprzedzony dokładną analizą grupy docelowych 
użytkowników. Niektórzy mogą nie mieć dużego zaufania do tego typu rozwiązań i 
będą woleli zapłacić gotówką. Próba stworzenia serwisu przyjmującego większość 
dostępnych metod płatności, może okazać się z kolei zbyt kosztowym i 
czasochłonnym zadaniem. Do najpopularniejszych metod płatności zaliczyć można: 
przelewy tradycyjne i internetowe, płatności komórką, portfelem internetowym 
oraz płatności kartami płatniczymi.

Przelewy internetowe są wciąż najchętniej wybieraną metodą płatności w Polsce. 
Realizacja odbywa się za pośrednictwem strony internetowej wybranego przez 
klienta banku, w którym trzyma pieniądze. Po zalogowaniu, należy wpisać dane 
odbiorcy oraz przelewaną kwotę. W przeciwieństwie do tradycyjnych przelewów, 
sprzedawca otrzymuje pieniądze szybciej, najczęściej następnego dnia. Dodatkowo 
klient nie musi odwiedzać placówki banku lub poczty. Taka forma zapłaty jest 
bardzo bezpieczna i wygodna dla klienta. Wadą jest na pewno ilość kroków, jakie 
należy wykonać - zawsze trzeba obowiązkowo odwiedzić stronę banku, co przy 
częstych i niskich transakcjach jest dość niewygodne. Tego typu operacje 
obciążone są pewną prowizją, a dzień oczekiwania na realizację to wciąż długo, 
szczególnie w porównaniu z możliwościami innych metod płatności.

Częściowym rozwiązaniem na problemy związane z przelewami, jest stosowanie kart 
płatniczych w transakcjach internetowych. Proces płacenia jest dużo łatwiejszy 
i szybszy. Użytkownik zobowiązany jest do podania danych karty, takich jak: 
numer, data ważności, kod zabezpieczający oraz imię i nazwisko posiadacza. Cała 
operacja płacenia przeprowadzana jest bez potrzeby opuszczania sklepu. Ponadto, 
podanie danych może być wymagane tylko raz. To niestety może prowadzić też do 
nadużyć, czy niechcianych subskrypcji. Kolejną wadą są stosunkowo wysokie 
prowizje, wynoszące ok. 2 - 3\%. Mimo, że pozwalają na dokonywanie płatności 
niezależnie od waluty (w przypadku przelewów nie jest to możliwe), to 
przewalutowanie jest niekorzystne przy większych zakupach. Wbrew tym 
niedogodnością, karty zyskują coraz większą popularność w Polsce, będąc już 
jedną z najczęściej wybieranych metod.

SMS Premium to specjalna usługa telefoniczna, pozwalająca na przeprowadzanie 
opłat za pomocą telefonu komórkowego. Wiadomość tekstowa wysłana na 
specjalny numer, obciążona jest dodatkową opłatą. W ten sposób sprzedawca 
mający podpisaną umowę z operatorem telefonicznym, może otrzymywać od niego 
pieniądze za wysłany SMS. Ogromnymi zaletami tej metody jest duża szybkość 
realizacji, a także prostota obsługi. Niestety, wysokość prowizji 
przekraczająca 50\%, sprawia że jest często nieopłacalna. Także jej 
ograniczenie do niewielkich kwot (do 19 zł), decyduje o jej coraz 
mniejszym wykorzystaniu.

%TODO przepisać po zmianie poprzedniego akapitu o pay-before
Coraz częściej spotykane są, opisywane wcześniej, płatności portfelami 
elektronicznymi. Po utworzeniu oraz zasileniu konta, użytkownik może dysponować 
swoimi środkami w postaci pieniędzy elektronicznych. Ta forma cechuje się 
bardzo dużą szybkością realizacji transakcji, zwłaszcza jeśli odbywa się w 
ramach tego samego systemu. Dodatkowo w takiej sytuacji, przekazywanie 
pieniędzy najczęściej pozbawione jest jakiejkolwiek prowizji. Niestety 
płatności ograniczona jest tylko do jednego systemu elektronicznych 
portmonetek. Klient nie będzie miał możliwości jej wykorzystania, jeśli taka 
możliwość nie jest udostępniana przez sklep internetowy.

\begin{figure}[h]
	\begin{center}
		\includegraphics[width=1\linewidth]{01/popularnosc_platnosci}
	\end{center}
	\caption{Płatności z których skorzystali internauci.}
	\vspace{-0.4cm}
	\caption*{Źródło: Opracowanie własne. Dane z raportu Gemius \cite{raport-ecommerce2014}.}
\end{figure}

\subsection{Bramki płatności}

Wdrożenie jednej lub kilku z wymienionych metod we własnym zakresie nie jest 
prostym rozwiązaniem. Implementacja z pominięciem wszelkich pośredników może 
okazać się zajęciem zbyt kosztownym i czasochłonnym, szczególnie dla firm 
rozpoczynających swoją działalność. Im więcej metod sprzedawca chce udostępnić, 
tym proces wdrażania będzie dłuższy i bardziej skomplikowany, angażując do tego kolejne 
podmioty. Wymaga to podpisania wielu dodatkowych umów z bankiem, czy posiadania 
specjalnego w nim konta. 

Bardzo dobrą alternatywą jest skorzystanie z usług operatorów płatności 
elektronicznych. Są oni pośrednikami transakcji przeprowadzanych w internecie, 
przyjmując opłaty od klientów i przekazując następnie na rachunek sprzedawców. 
Ich usługi polegają na integrowaniu wielu metod płatności, dzięki czemu 
przedsiębiorca nie musi ręcznie implementować każdej z nich. Wystarczy, że podpisze 
umowę z jednym z dostawców systemów płatniczych. Jest to rozwiązanie korzystne 
także ze strony osoby dokonującej zakupów. Oferowany jest jej szeroki zakres 
metod, w jakich może dokonać płatności, np.: karty płatnicze, e-przelewy, 
portmonetki elektroniczne. W popularnym polskim serwisie aukcyjnym Allegro, wszystkie opłaty 
realizowane są z pośrednictwem systemu PayU.

Przechodząc do finalizacji transakcji, klient proszony jest na stronie 
sprzedawcy o wybranie metody płatności. W przypadku przelewu internetowego, 
kierowany jest jeszcze na stronę swojego banku, skąd po podaniu danych, wraca 
na witrynę sprzedawcy. Po zaakceptowaniu zapłaty, operator usług dostaje 
przelew z banku klienta, skąd dalej w różny sposób pieniądze zostają 
przekazywane na rachunek sprzedawcy.

\begin{figure}[h]
	\begin{center}
		\includegraphics[width=1\linewidth]{01/diagram_system_platnosci}
	\end{center}
	\caption{Schemat działania bramek płatności.}
	\vspace{-0.4cm}
	\caption*{Źródło: Elektroniczne metody płatności \cite{elektroniczne_metody_platnosci}.}
\end{figure}

Na rynku istnieje wielu dostawców takich usług, np.: PayU, Dotpay, Przelewy24, 
czy PayPal. Różnią się oni między sobą przede wszystkim prowizjami za wypłatę 
pieniędzy, czy za skorzystanie z jakiejś metody płatności. Większość z nich 
pełni głównie rolę pośrednią, znajdując się między bankiem kupującego, a 
sprzedającego. 

\subsection{Opłaty w strefie płatnego parkowania}

Poniżej znajdują się informacje dotyczące szczecińskiej Strefy Płatnego Parkowania. Przedstawione są tutaj m.in. sposoby naliczania opłat, cennik, czy taryfikator. Informacje i wymagania związane z SPP są istotne dla tworzonego systemu, ponieważ to na ich bazie została zaimplementowana w nim logika biznesowa.

\subsubsection*{Strefa Płatnego Parkowania w Szczecinie}

Zgodnie z obwieszczeniem Rady Miasta Szczecin z dnia 26 maja 2014~r. \cite{obwieszczenie} strefa płatnego parkowania w Szczecinie podzielona jest na dwie podstrefy: A i B. W każdej z nich obowiązuje inny cennik, który został przedstawiony w tabeli \ref{cennik2}. W niej znajdują się także różne stawki, a to które z nich będą brane pod uwagę podczas naliczania opłaty, zależny od czasu postoju. Parkowanie w strefie jest płatne w dni robocze, w godzinach od 8:00 do 17:00.

\begin{table}[h]
	\caption{Stawki w strefie płatnego parkowania w Szczecinie.}
	\label{cennik2}
	\begin{center}
		\begin{tabular}{| c | c | c | c |}
			\hline
			\multirow{2}{*}{L.p.} & \multirow{2}{*}{Opłaty jednorazowe} & \multicolumn{2}{| c |}{Kwota w zł.}\\
			\cline{3-4}
			&&Podstrefa A&Podstrefa B\\
			\hline
			1.&do 15 minut&0,70&0,40\\
			\hline
			2.&pierwsza godzina&2,80&1,60\\
			\hline
			3.&druga godzina&3,20&1,80\\
			\hline
			4.&trzecia godzina&3,60&2,00\\
			\hline
			5.&każda kolejna godzina&2,80&1,60\\
			\hline
		\end{tabular}
	\end{center}	
\end{table}

Ważna jest także informacja odnośnie czasu w którym bilety obwiązują, a mianowicie moment zakupu jest także chwilą, w której zaczynają być ważne. Nie ma możliwości zakupu biletów tzw. ``do przodu'', których czas rozpoczęcia jest późniejszy od daty zakupu \cite{sumowanie}. 

\subsubsection*{Zakup i kontrola biletu}

Bilety postojowe są dostępne do kupienia w parkomatach, rozmieszczonych w miejscach gdzie obowiązuje strefa płatnego parkowania. Długość postoju ustalana jest na bazie kwoty, jaka została wpłacona oraz podstrefy, w której bilet został kupiony. Płatność może być realizowana gotówką, ale także przy użyciu karty SKA (Szczecińska Karta Aglomeracyjna), która w tym przypadku działa jak wirtualna portmonetka. Otrzymany wydruk potwierdzający opłacenie miejsca, należy umieścić za przednią szybą pojazdu. Kontroler sprawdza czy bilet został kupiony na odpowiednią podstrefę i czy nie przekroczono czasu postoju.

Oprócz parkomatów, od pewnego czasu w Szczecinie bilet może być kupiony także poprzez aplikację na urządzenia mobilne, a jednym z takich rozwiązań jest system moBiLET. Dostępny w wielu miastach Polski, pozwala na zakup nie tylko biletów postojowych, ale także komunikacji miejskiej, czy kolejowych. Po pobraniu aplikacji i zarejestrowaniu, niezbędne jest jeszcze doładowanie wirtualnej portmonetki, powiązanej z kontem użytkownika. Tutaj użytkownik ma do wyboru kilka metod płatności, w tym SMS Premium, czy płatność kartą. Po tym kroku do płatności będą wykorzystywane pieniądze elektroniczne, zgromadzone w portmonetce. Proces ten będzie wyglądał podobnie w tworzonym w ramach tej pracy systemie.